Het logo ontwerp van het CGG vertrekt vanuit de vaststelling dat er nood is aan een neutraal logo dat in eerste instantie een professionele en deskundige 'feel' naar voren brengt. Verder staan de vzw's vnl. gekend als "CGG" en niet als "Centrum voor Geestelijke Gezondheidszorg". Als overwegend element werd gekozen voor de initalen "CGG". Onder de initialen wordt de naam van de betreffende CGG geplaatst. Vervolgens is er naast deze combinatie een afgescheiden element dat dienst doet als verduidelijkende baseline. Hierin zullen veelal de woorden "Centrum voor Geestelijke Gezondheidszorg" geplaatst worden. Doch, doordat een CGG meestal uit meerdere zorgdiensten bestaat, kan deze baseline ook ingezet worden om de betreffende zorgdienst te verduidelijken.